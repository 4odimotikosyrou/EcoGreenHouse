<div align=center>
<img src="https://github.com/4odimotikosyrou/EcoGreenHouse/blob/main/%CE%91%CE%A6%CE%99%CE%A3%CE%91.png" width=600>
	</div>
	<br>
<p>
<b> Περιγραφή κατασκευής <br></b><br>
Το θερμοκήπιο είναι ένας στεγασμένος και περιφραγμένος χώρος που σκοπό του έχει να προφυλάξει τα φυτά από το κρύο του χειμώνα και αντίστοιχα την ζέστη του καλοκαιριού. Τα θερμοκήπια μπορεί να είναι κατασκευασμένα από γυαλί πάνω σε σιδερένιους σκελετούς ή μπορεί να είναι από πλαστικό ή νάυλον, που στηρίζεται πάνω σε ξύλινο σκελετό. Η κατασκευή των θερμοκηπίων εξαρτάται από τις κλιματολογικές συνθήκες, που επικρατούν τους χειμωνιάτικους μήνες σε μια περιοχή και από το είδος των φυτών που πρόκειται να καλλιεργηθούν. <br>
<br>
Το θερμοκήπιο μας κατασκευάστηκε από ξύλο και νάιλον. Είναι μια  κατασκευή πολύ ελαφριά, με κλίση στην οροφή ώστε να συλλέγεται το νερό της βροχής. Στις Κυκλάδες είναι έντονο το φαινόμενο της λειψυδρίας, ελάχιστες είναι οι βροχές όλο το χρόνο. Επίσης υπάρχει έντονη ζέστη το καλοκαίρι, ο χειμώνας είναι ήπιος αλλά έχει συχνά  έντονο αέρα. Στο θερμοκήπιο υπάρχει η δυνατότητα να καλλιεργούνται ζαρζαβατικά την περίοδο του χειμώνα εξασφαλίζοντας τις συνθήκες θερμοκρασίας και υγρασίας που απαιτούνται για την ανάπτυξη των φυτών, παράλληλα τα προστατεύει από τον αέρα. Η επικλινής οροφή του θερμοκηπίου δίνει την δυνατότητα συλλογής βρόχινου νερού, το οποίο οδηγείται σε δεξαμενή και από εκεί, όποτε χρειαστεί, τροφοδοτούνται τα φυτά. Το απόθεμα της δεξαμενής νερού όταν δεν επαρκεί συμπληρώνεται από πηγάδι.
<br><br>
    Στα πλαίσια των ανοιχτών πόρων αποφασίσαμε να δημιουργήσουμε ένα πλήρως λειτουργικό οδηγό για εκπαιδευτικούς ή/και μαθητές έτσι ώστε να μπορούν να φτιάξουν ένα θερμοκήπιο και να προγραμματίσουν τους αυτοματισμούς του. Ο οδηγός για τον προγραμματισμό στο περιβάλλον mBlock, τα σχέδια και τα προγράμματα που χρησιμοποιήθηκαν είναι στην διάθεση κάθε ενδιαφερόμενου.<br><br>
  <b>
	  <div align=center>
<img src="https://github.com/4odimotikosyrou/EcoGreenHouse/blob/main/%CE%A6%CF%89%CF%84%CE%BF%CE%B3%CF%81%CE%B1%CF%86%CE%AF%CE%B5%CF%82/%CE%9A%CE%B1%CF%84%CE%B1%CF%83%CE%BA%CE%B5%CF%85%CE%AE%20%CF%83%CE%BA%CE%B5%CE%BB%CE%B5%CF%84%CE%BF%CF%8D/%CE%A3%CF%85%CE%BD%CE%B1%CF%81%CE%BC%CE%BF%CE%BB%CF%8C%CE%B3%CE%B7%CF%83%CE%B7/%CE%93%CE%B5%CE%BD%CE%B9%CE%BA%CE%AE.PNG?raw=true" width=600>	  
	  </div>
	<br>

Χαρακτηριστικά - Αυτοματισμοί  </b><br><br>

<b>A. Έλεγχος θερμοκρασίας</b> : Η θερμοκρασία όταν φτάσει σε υψηλότερη τιμή από την επιθυμητή τότε ενεργοποιείται ο κινητήρας που ελέγχει το άνοιγμα του παραθύρου. Επίσης, ενεργοποιείται ο ανεμιστήρας ώστε μέσω της ροής του αέρα να μειώνεται η θερμοκρασία. Το παράθυρο κλείνει αυτόματα όταν η εσωτερική θερμοκρασία του θερμοκηπίου φτάσει σε κανονική τιμή.  
<br>
Η ένδειξη της θερμοκρασίας απεικονίζεται στην LCD οθόνη.
<br><br>
<b>1ος αυτοματισμός</b> <br>
Αισθητήρας : Αισθητήρας θερμοκρασίας <br>
Ενεργοποιητής :  Κινητήρας (servo), Ανεμιστήρας, Οθόνη LCD<br>
<br><b>
2ος αυτοματισμός (άνοιγμα – κλείσιμο παραθύρου)</br></b>
Αισθητήρας : Αισθητήρας απόστασης (ultra sonic)<br>
Ενεργοποιητής :  Κινητήρας (servo)<br>
<br>
<b>
Β. Έλεγχος υγρασίας </b>: Ένας αισθητήρας υγρασίας υπάρχει στο έδαφος, κοντά στα φυτά. Όταν η υγρασία φτάσει κάτω από το επιθυμητό όριο υγρασίας, ένδειξη ότι τα φυτά χρειάζονται πότισμα, τότε ενεργοποιείται η αντλία νερού προκειμένου να ποτιστούν. Επίσης εμφανίζεται σχετική φωτεινή ένδειξη στην οθόνη LCD.
<b><br><br>
3ος αυτοματισμός <br></b>
Αισθητήρας : Aισθητήρας αγωγιμότητας (υγρασίας) <br>
Ενεργοποιητής :  Αντλία νερού, Οθόνη LCD<br>
<b><br>
Γ. Έλεγχος φωτοσύνθεσης</b>: <br>Ένας φωτοευαίσθητος αισθητήρας τοποθετείται εκτός θερμοκηπίου και όταν ανιχνευτεί ότι δεν υπάρχει ηλιοφάνεια τότε ενεργοποιούνται τα leds που υπάρχουν πάνω από φυτά.<br>
<b><br>
4ος αυτοματισμός</br></b>
Αισθητήρας : Εξωτερικός φωτοευαίσθητος αισθητήρας  <br>
Ενεργοποιητής :  Leds

<br><b>
Μελλοντικές επεκτάσεις</b><br>

<ul><b>
<li>    Σύστημα παροχής ενέργειας από τον ήλιο</b><br>
Για παροχής ενέργειας θα χρησιμοποιηθούν επαναφορτιζόμενες μπαταρίες οι οποίες θα φορτίζονται από ηλιακό πάνελ που θα είναι τοποθετημένο στην οροφή.<br>
Δείτε σχετικά : https://create.arduino.cc/projecthub/projects/tags/solar
    <br><b>
    <li> Λίπανση </b> <br>
Δεξαμενή με νερό στο οποίο θα υπάρχουν ψάρια θα λιπαίνουν το νερό το οποίο θα αναμιγνύεται με το νερό ποτίσματος και να παρέχει βασική λίπανση στα φυτά.<br>
Δείτε σχετικά : https://aquapona.co.uk/what-is-aquaponics/
<b><br>
   <li> Μηχανή κομποστοποίησης</b><br>
	Τα φυτικά υπολείμματα θα μπορούσαν να κομποστοποιηθούν και να χρησιμοποιηθούν ως λίπανση στα φυτά.<br>
Δείτε σχετικά: https://create.arduino.cc/projecthub/team-boomer-sooner/smart-compost-system-0037d7?ref=user&ref_id=82797&offset=1
<br><b>
    <li>Ανακύκλωση νερού</b><br>
	Το νερό που δεν απορροφάται από τα φυτά, θα στραγγίζεται και θα συλλέγεται, μέσω φίλτρου και θα οδηγείται στην δεξαμενή νερού ώστε να επαναχρησιμοποιηθεί.
</ul>
  <br><br></ul>
  <b>
  Προβλήματα που παρουσιάστηκαν</b><br><br>
Παρ’ όλη την προετοιμασία ενδέχεται να παρουσιαστούν προβλήματα που η ομάδα καλείται να αντιμετωπίσει, ευτυχώς όχι ανυπέρβλητα. Κατά την κατασκευή και την εγκατάσταση των εξαρτημάτων μας παρουσιάστηκαν τα παρακάτω “εμπόδια”:
	<ul><br>
<li>Τα καλώδια έπρεπε να επεκταθούν ώστε να μπορούν να συνδεθούν με το arduino. Σχεδόν σ’ όλες τις περιπτώσεις που δεν τα είχαμε συνδέσει με θερμοσυστελλόμενο, ώστε να τα κρατάει ενωμένα, αυτά αποσυνδέοταν.<br>
<li>Η θέση του arduino πρέπει να είναι τέτοια ώστε να μπορούν εύκολα να συνδεθούν οι αισθητήρες.<br>
<li>Για κάθε αισθητήρα θα πρέπει να σημειώνεται  ποιό ή ποιά pins τον ελέγχουν. Οι αισθητήρες σ’ αυτή την κατασκευή είναι αρκετοί και δεν είναι εύκολο να διαχειριστούν με άλλον τρόπο.<br>
<li>Οι αισθητήρες είναι αρκετά αξιόπιστοι αλλά μερικές δεν δίνουν λάθος τιμές. Επιλέξαμε να εμφανίζονται οι τιμές τους στην οθόνη ή/και στο sprite προκειμένου να ελέγχουμε τυχόν αστοχίες τους.<br>
</ul><br>
<b>Συμπεράσματα</b><br><br>
Η κατασκευή αυτή μας πρbοβλημάτισε όχι τόσο για την δυσκολία της αλλά για το πόσο χρόνο χρειάζεται για να υλοποιηθεί μια αρχική ιδέα. Μια ιδέα που, αρχικά φαίνεται απλή, που συνεχώς εμπλουτίζεται και επανασχεδιάζεται. Αλήθεια, πόσα πράγματα μάθαμε, από μια απλή ιδέα…<br>
Πραγματικά, νομίζουμε ότι ακόμη δεν τελειώσαμε, έχουμε και άλλα να κάνουμε. Πότε θα κάνουμε όλα αυτά που σκεφτήκαμε και μας άρεσαν να υλοποιήσουμε; Έχουμε άλλο χρόνο; 
Τελικά, ωραία περάσαμε, γελάσαμε, βρεθήκαμε, συνεργαστήκαμε, μάθαμε. Κάναμε όνειρα για τον διαγωνισμό, για την κατασκευή λες και κρινόταν από αυτήν το μέλλον μας. 
<br>Σίγουρα θα το ξανα επιχειρούσαμε, ίσως με την ευκαιρία ενός επόμενου διαγωνισμού.

 <br><b>
Συμμετέχοντες μαθητές </b>
<ul>
<li>Γιώργος Βλαχογιάννης, 4ο Πειραματικό Δημοτικό Σύρου
<li>Ραφαήλ Γάγκος, Δημοτικό Σχολείο Βάρης Μάννα Σύρου
<li>Μιχάλης Σπανός, 4ο Πειραματικό Δημοτικό Σύρου
<li>Άγγελος Τριαντόπουλος, Δημοτικό Σχολείο Βάρης Μάννα Σύρου
<li>Παναγιώτης Φωτεινιάς, 4ο Πειραματικό Δημοτικό Σύρου
</ul><br>
  <b>Εκπαιδευτικοί : </b> Μανώλης Αργυρός - Αυγουστής Κλείσαρης
 <br><br>
<b>Διεύθυνση αποθετηρίου GitHub :</b>  https://github.com/4odimotikosyrou/EcoGreenHouse
<br><br>
<b>Διεύθυνση βίντεο παρουσίασης : </b>
 <br><br>
Άδεια χρήσης : CC BY, Creative Commons, αναφορά δημιουργού.
